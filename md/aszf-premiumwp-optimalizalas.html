<!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
</head>
<body>

<h1 id="Általánosszerződésifeltételek-optimalizálás">Általános Szerződési Feltételek - Optimalizálás</h1>

<p><strong>VERZIÓ: 4.0 | UTOLSÓ FRISSÍTÉS: 2025.12.08.</strong></p>

<p>Jelen szerződésben nem részletezett kérdésekben, illetve vitás esetekben a Ptk. vonatkozó rendelkezéseit kell alkalmazni, egyéb esetben a Pécsi Városi Bíróság illetékes.</p>

<h2 id="1.szerződőfelek">1. Szerződő felek</h2>

<h3 id="1.1.szolgáltató">1.1. Szolgáltató</h3>

<ul>
<li><strong>Álomvilág Kft.</strong></li>
<li><strong>Székhely:</strong> 7761 Kozármisleny, Pinty utca 12/A</li>
<li><strong>Adószám:</strong> 13195869&#8211;2&#8211;02</li>
<li><strong>Cégjegyzékszám:</strong> 14&#8211;09&#8211;305731 – Bejegyezve a Somogy Megyei Bíróság mint Cégbíróság által</li>
<li><strong>Képviselő:</strong> Ambrus Péter – teljeskörű ügyintézés</li>
<li><strong>Telefon:</strong> +36 70 209 3432</li>
<li><strong>Email:</strong> ugyfelszolgalat@premiumwp.hu</li>
</ul>

<h3 id="1.2.megrendelő">1.2. Megrendelő</h3>

<p>A megrendeléskor megadott természetes és/vagy jogi személy. Céges megrendelés esetén a kapcsolattartásra megjelölt természetes személy jogosult eljárni a megrendelésben megadott jogi személy nevében és képviseletében.</p>

<h2 id="2.szerződéskötés">2. Szerződéskötés</h2>

<p>A megrendelés elektronikus úton megkötött szerződésnek minősül, amely fizetési kötelezettséggel jár és amelyre az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény 5. és 6. §-ában foglaltak megfelelően irányadóak. A szerződés a távollevők között kötött szerződésekről szóló 1999. (II.5.) Kormányrendelet hatálya alá tartozik.</p>

<p>Megrendelő a Megrendelés leadásával elismeri, hogy az itt leírt Általános Szerződési Feltételeket elolvasta, megértette és annak minden pontját elfogadja és betartja. Céges megrendelés esetén ez a kötelezettség a Megrendelésben megadott cég minden munkatársára vonatkozik, aki érintett a Szolgáltatás bármilyen szintű közvetlen és közvetett igénybevételében.</p>

<p>Megrendelő a Megrendelés leadásával elismeri, hogy betöltötte 18. életkorát és jogosult eljárni és szerződést kötni a Megrendelésben megadott jogi személy vagy cég nevében.</p>

<h2 id="3.szolgáltatások">3. Szolgáltatások</h2>

<h3 id="3.1.szolgáltatásmeghatározása">3.1. Szolgáltatás meghatározása</h3>

<p>Szolgáltató vállalja a Megrendelő WordPress alapú weboldalának átfogó optimalizálását, amely magában foglalja a weboldal sebességének növelését, biztonsági beállítások elvégzését, valamint a technikai teljesítmény javítását.</p>

<h3 id="3.2.alapszolgáltatás">3.2. Alapszolgáltatás</h3>

<p>A Weboldal optimalizálás alapszolgáltatás az alábbi tevékenységeket foglalja magában:</p>

<ul>
<li>Előzetes állapotfelmérés és dokumentálás</li>
<li>SMTP szolgáltatás bekötése</li>
<li>Email kézbesítés hitelesítése</li>
<li>Képek optimalizálása és megfelelő méretek beállítása</li>
<li>Adatbázis optimalizálás és tisztítás</li>
<li>Sebesség optimalizálás</li>
<li>Biztonsági beállítások implementálása</li>
</ul>

<h3 id="3.3.kiegészítőszolgáltatások">3.3. Kiegészítő szolgáltatások</h3>

<p>A Megrendelő az alapszolgáltatás mellé az alábbi kiegészítő szolgáltatásokat rendelheti meg:</p>

<h4 id="3.3.1.extratuning">3.3.1. Extra tuning</h4>

<ul>
<li>Mélyreható adatbázis optimalizálás</li>
<li>Autoloaded options optimalizálása</li>
<li>Cron feladatok optimalizálása</li>
<li>Perfmatters bővítmény beállítása</li>
<li>Security headers beállítása</li>
<li>Tűzfal és bot védelem konfigurálása</li>
</ul>

<h4 id="3.3.2.mélyelemzés">3.3.2. Mély elemzés</h4>

<ul>
<li>Részletes teljesítményelemzés</li>
<li>Bővítmények és sablon értékelése</li>
<li>Alternatív megoldások javaslata</li>
<li>Átfogó optimalizálási terv készítése</li>
</ul>

<h4 id="3.3.3.weboldalköltöztetése">3.3.3. Weboldal költöztetése</h4>

<ul>
<li>Teljes WordPress installáció átköltöztetése új tárhelyre</li>
<li>Adatbázis migráció</li>
<li>DNS átállítás koordinálása</li>
<li>Működés ellenőrzése</li>
</ul>

<h4 id="3.3.4.cdnedgecachebekötés">3.3.4. CDN/Edge Cache bekötés</h4>

<ul>
<li>CDN szolgáltatás kiválasztása és konfigurálása</li>
<li>Edge Cache beállítása</li>
<li>Teljesítmény optimalizálás</li>
</ul>

<h4 id="3.3.5.sütikezelőésgoogleconsentmode">3.3.5. Sütikezelő és Google Consent Mode</h4>

<ul>
<li>Sütikezelő platform telepítése és beállítása</li>
<li>Google Consent Mode implementálása</li>
<li>Google Tag Manager integráció</li>
<li>GDPR megfelelőség biztosítása</li>
</ul>

<h2 id="4.szolgáltatásidíjakésfizetésifeltételek">4. Szolgáltatási díjak és fizetési feltételek</h2>

<h3 id="4.1.díjazás">4.1. Díjazás</h3>

<p>A szolgáltatások díjazása az aktuális árlistának megfelelően történik, amely a szerződéskötéskor kerül meghatározásra. A díjak nettó összegek, amelyekhez a mindenkori ÁFA hozzáadódik.</p>

<p>Amennyiben a Megrendelő a munkákat először staging (teszt) környezetben kéri elvégezni, 50%-os felár kerül felszámításra az alapdíjon felül.</p>

<h3 id="4.2.fizetésiütemezés">4.2. Fizetési ütemezés</h3>

<p>A szolgáltatási díj két részletben fizetendő:</p>

<ul>
<li><strong>Első részlet (50%)</strong>: A megrendelt szolgáltatások összegének 50%-a a munka megkezdése előtt, díjbekérő alapján</li>
<li><strong>Második részlet (50%)</strong>: A fennmaradó 50% a teljesítés igazolását követően, számla alapján</li>
</ul>

<h3 id="4.3.fizetésihatáridő">4.3. Fizetési határidő</h3>

<p>A díjbekérő és számla fizetési határideje 8 nap.</p>

<h3 id="4.4.fizetésimód">4.4. Fizetési mód</h3>

<p>Banki átutalás a számlán feltüntetett bankszámlaszámra.</p>

<h2 id="5.teljesítésifeltételekéshatáridők">5. Teljesítési feltételek és határidők</h2>

<h3 id="5.1.amunkamegkezdésénekfeltételei">5.1. A munka megkezdésének feltételei</h3>

<p>A Szolgáltató a munkát az alábbi feltételek együttes teljesülését követően kezdi meg:</p>

<ul>
<li>Az első részlet (50%) beérkezése a Szolgáltató bankszámlájára</li>
<li>A szükséges hozzáférési adatok átadása a Megrendelő részéről</li>
</ul>

<h3 id="5.2.teljesítésihatáridő">5.2. Teljesítési határidő</h3>

<p>A Szolgáltató a 5.1. pontban meghatározott feltételek teljesülésétől számított 14 naptári napon belül vállalja a megrendelt szolgáltatások teljesítését.</p>

<h2 id="6.szükségeshozzáférések">6. Szükséges hozzáférések</h2>

<h3 id="6.1.kötelezőhozzáférések">6.1. Kötelező hozzáférések</h3>

<p>A munka elvégzéséhez a Megrendelőnek az alábbi hozzáféréseket kell biztosítania:</p>

<ul>
<li>WordPress adminisztrátori hozzáférés (teljes jogosultsággal)</li>
<li>FTP/SFTP hozzáférés</li>
<li>Adatbázis hozzáférés (phpMyAdmin vagy egyéb)</li>
<li>Tárhely vezérlőpult hozzáférés</li>
<li>Domain DNS kezelési jogosultság</li>
</ul>

<h3 id="6.2.opcionálishozzáférések">6.2. Opcionális hozzáférések</h3>

<p>Szükség esetén további hozzáférések:</p>

<ul>
<li>Google Search Console</li>
<li>Google Tag Manager</li>
<li>CDN szolgáltatás admin felület</li>
<li>E-mail szolgáltató beállítások</li>
</ul>

<h3 id="6.3.kétfaktoroshitelesítés">6.3. Kétfaktoros hitelesítés</h3>

<p>Amennyiben a weboldal kétfaktoros hitelesítést használ, azt a munkák idejére ki kell kapcsolni, vagy a Szolgáltató számára hozzáférést kell biztosítani.</p>

<h2 id="7.teljesítésigazolása">7. Teljesítés igazolása</h2>

<h3 id="7.1.teljesítésijelentés">7.1. Teljesítési jelentés</h3>

<p>A munkák befejezését követően a Szolgáltató részletes jelentést készít, amely tartalmazza:</p>

<ul>
<li>Az elvégzett munkák listáját</li>
<li>A teljesítmény mérésének eredményeit (előtte/utána összehasonlítás)</li>
<li>Az alkalmazott optimalizálások dokumentációját</li>
<li>Javaslatokat a további teendőkre</li>
</ul>

<h3 id="7.2.teljesítésvisszaigazolása">7.2. Teljesítés visszaigazolása</h3>

<p>A Megrendelő a teljesítési jelentés kézhezvételétől számított 5 munkanapon belül köteles:</p>

<ul>
<li>Visszaigazolni a teljesítést, VAGY</li>
<li>Konkrétan megjelölni a hiányosságokat és kifogásokat</li>
</ul>

<h3 id="7.3.teljesítésvélelmezése">7.3. Teljesítés vélelmezése</h3>

<p>Amennyiben a Megrendelő 5 munkanapon belül nem nyilatkozik, a teljesítés elfogadottnak minősül.</p>

<h2 id="8.szolgáltatókötelezettségeiésvállalásai">8. Szolgáltató kötelezettségei és vállalásai</h2>

<h3 id="8.1biztonságimentés">8.1 Biztonsági mentés</h3>

<p>Szolgáltató köteles a munkák megkezdése előtt teljes biztonsági mentést készíteni a weboldalról és az adatbázisról.</p>

<h3 id="8.2tesztelésésvisszaállítás">8.2 Tesztelés és visszaállítás</h3>

<p>Szolgáltató köteles minden munkát az éles weboldalon úgy végezni, hogy a weboldal működőképessége ne sérüljön.</p>

<p>A vállalt szolgáltatásokból eredő kritikus vagy végzetes hibák esetén Szolgáltató a hiba észrevételét vagy a Megrendelő értesítését követően 6 órán belül köteles reagálni és szükség esetén 12 órán belül köteles visszaállítani az előző állapotot.</p>

<p>A vállalt szolgáltatásokból eredő nem kritikus és nem végzetes hiba esetén Szolgáltató a hiba észrevételét vagy a Megrendelő értesítését követően 48 órán belül köteles reagálni.</p>

<h3 id="8.3szolgáltatóitevékenységekkorlátozása">8.3 Szolgáltatói tevékenységek korlátozása</h3>

<p>Szolgáltató nem hajthat végre olyan műveletet, ami adatvesztést okozhat a Megrendelő előzetes írásbeli engedélye nélkül.</p>

<p>Szolgáltató köteles előre jelezni, ha bármely feladathoz új fizetős bővítmény szükséges. Nem vásárolhat semmit a Megrendelő helyett előzetes, írásos jóváhagyás nélkül.</p>

<h3 id="8.4.visszafizetésigarancia">8.4. Visszafizetési garancia</h3>

<p>A Szolgáltató 100%-os visszafizetési garanciát vállal, amennyiben a weboldal teljesítménye az optimalizálást követően nem javul mérhetően. A mérés a következő eszközökkel történik:</p>

<ul>
<li>Google PageSpeed Insights</li>
<li>GTmetrix</li>
<li>WebPageTest</li>
<li>Böngésző fejlesztői eszközök</li>
</ul>

<p>A visszafizetési garancia az alábbi feltételek együttes teljesülése esetén érvényes:</p>

<ul>
<li>A weboldal WordPress verziója és minden bővítmény frissítve volt a munka megkezdésekor</li>
<li>A weboldal nem volt hibás állapotban a munka megkezdésekor</li>
<li>Minden javasolt technikai módosítás végrehajtásra került</li>
<li>A Megrendelő nem változtatta meg az optimalizálási beállításokat</li>
<li>A munkák során harmadik fél nem végzett módosításokat a weboldalon</li>
</ul>

<h3 id="8.5.támogatásiidőszak">8.5. Támogatási időszak</h3>

<p>A teljesítést követő 30 naptári napig a Szolgáltató díjmentesen javítja az optimalizálás során végzett munkákból eredő esetleges hibákat.</p>

<h2 id="9.megrendelőkötelezettségei">9. Megrendelő kötelezettségei</h2>

<h3 id="9.1.biztonságimentés">9.1. Biztonsági mentés</h3>

<p>A Megrendelő köteles a munkák megkezdése előtt teljes biztonsági mentést készíteni a weboldalról és az adatbázisról.</p>

<h3 id="9.2.együttműködésikötelezettség">9.2. Együttműködési kötelezettség</h3>

<p>A Megrendelő köteles:</p>

<ul>
<li>A szükséges információkat és hozzáféréseket időben átadni</li>
<li>A munkák során felmerülő kérdésekre 2 munkanapon belül válaszolni</li>
<li>A weboldal tartalmáért teljes felelősséget vállalni</li>
</ul>

<h3 id="9.3.tájékoztatásikötelezettség">9.3. Tájékoztatási kötelezettség</h3>

<p>A Megrendelő köteles tájékoztatni a Szolgáltatót minden olyan körülményről, amely a munkavégzést befolyásolhatja (pl. párhuzamos fejlesztések, marketing kampányok).</p>

<h2 id="10.felelősségkorlátozás">10. Felelősségkorlátozás</h2>

<h3 id="10.1.kártérítésifelelősség">10.1. Kártérítési felelősség</h3>

<p>A Szolgáltató felelőssége a szerződésből eredő károkért a szolgáltatási díj összegére korlátozódik.</p>

<h3 id="10.2.kizártfelelősség">10.2. Kizárt felelősség</h3>

<p>A Szolgáltató nem felel:</p>

<ul>
<li>Közvetett károkért</li>
<li>Elmaradt haszonért</li>
<li>Adatvesztésért, ha a Megrendelő nem készített biztonsági mentést</li>
<li>Harmadik fél által okozott károkért</li>
<li>Vis maior eseményekből eredő károkért</li>
</ul>

<h2 id="11.titoktartás">11. Titoktartás</h2>

<h3 id="11.1.Üzletititok">11.1. Üzleti titok</h3>

<p>A felek kötelesek a szerződés teljesítése során tudomásukra jutott üzleti titkokat megőrizni.</p>

<h3 id="11.2.időbelihatály">11.2. Időbeli hatály</h3>

<p>A titoktartási kötelezettség a szerződés megszűnését követően is, időbeli korlátozás nélkül fennáll.</p>

<h3 id="11.3referencia">11.3 Referencia</h3>

<p>Megrendelő nem oszthatja meg a weboldalt vagy annak részleteit referenciaként a weboldalain és üzleti közösségi csatornáin Megrendelő előzetes írásbeli engedélye nélkül.</p>

<h2 id="12.adatkezelés">12. Adatkezelés</h2>

<p>Felek a Szerződés teljesítése során tudomásukra jutott személyes azonosításra alkalmas adatokat a mindenkor hatályos adatvédelmi jogszabályoknak megfelelően kezelik, különösen, de nem kizárólagosan a Természetes személyeknek a személyes adatok kezelése tekintetében történő védelméről és az ilyen adatok szabad áramlásáról szóló Európai Parlament és a Tanács 2016/679 Rendelete (GDPR), az Információs önrendelkezési jogról és az információszabadságról szóló 2011. évi CXII. törvény szerint.</p>

<p>A személyes azonosításra alkalmas adatokat Szolgáltató a lehető legnagyobb gondossággal és biztonsággal kezeli.</p>

<p>Az adatmentést megfelelő biztonsággal tárolja a Szolgáltatás és az azt követő támogatási időszak alatt, ezt követően pedig törli a saját tárhelyén.</p>

<h3 id="12.1adatkezelésjogalapja">12.1 Adatkezelés jogalapja</h3>

<h4 id="számlázás">Számlázás</h4>

<p><strong>Az adatkezelés célja:</strong> A Szolgáltató által nyújtott szolgáltatások Megrendelő által történő igénybevétele, a szolgáltatások, áruk ellenértékének meghatározása és számlázása.</p>

<p><strong>Az adatkezelés jogalapja:</strong> a számvitelről szóló 2000.évi C. törvény 69.§. (1) és (2) bekezdésének rendelkezései szerinti jogi kötelezettség teljesítése (GDPR 6.cikk (1) bek. c) pontja).</p>

<p><strong>A kezelt személyes adatok köre:</strong> Megrendelő vezetékneve, keresztneve, email címe.</p>

<p><strong>Az adatkezelés időtartama:</strong> A személyes adatok Megrendelő által történő megadásának időpontjától az adott üzleti évről készített beszámoló, üzleti jelentés, illetve könyvviteli elszámolás elkészítésétől számított 8 év.</p>

<p><strong>Az adatszolgáltatás elmaradásának lehetséges következményei:</strong> Szolgáltató z Megrendelő nevére/cégére nem tud számlát kiállítani.</p>

<h4 id="Üzletikapcsolattartás">Üzleti kapcsolattartás</h4>

<p><strong>Az adatkezelés célja:</strong> Üzleti kommunikáció a partnereinkkel.</p>

<p><strong>Az adatkezelés jogalapja:</strong> A szerződés teljesítéséhez vagy a cégek közötti kapcsolattartáshoz fűződő jogos érdek (GDPR 6. cikk (1) bekezdés f) pont).</p>

<p><strong>Az adatkezelő jogos érdeke:</strong> Üzletmenet folytonosság.</p>

<p><strong>A kezelt személyes adatok köre:</strong> Kapcsolattartó személy vezetékneve, keresztneve, üzleti pozíciója, telefonszáma, email címe.</p>

<p>Ezen üzleti kapcsolataink elérhetőségi adatait kizárólag a partnercégekkel történő üzleti együttműködés kialakításának és fenntartásának megkönnyítése céljából tároljuk.</p>

<p><strong>Adatkezelés visszavonása:</strong> A hozzájárulást az ugyfelszolgalat@premiumwp.hu email címre küldött üzenettel bármikor vissza lehet vonni.</p>

<p><strong>Az adatkezelés időtartama:</strong> Az üzleti kapcsolataink elérhetőségi adatait legalább évente ellenőrizzük és eltávolítjuk a rendszerből azokat, amelyek már nem időszerűek. A partner kérése esetén adatait módosítjuk vagy eltávolítjuk rendszerünkből.</p>

<h2 id="13.aszerződésmódosításaésmegszűnése">13. A szerződés módosítása és megszűnése</h2>

<h3 id="13.1.módosítás">13.1. Módosítás</h3>

<p>A szerződés csak írásban, mindkét fél által aláírva módosítható.</p>

<h3 id="13.2.elállás">13.2. Elállás</h3>

<p>A Megrendelő a munka megkezdéséig elállhat a szerződéstől. Ebben az esetben a már befizetett előleg nem kerül visszatérítésre, amennyiben a Szolgáltató már megkezdte az előkészítő munkákat.</p>

<h3 id="13.3.rendkívülifelmondás">13.3. Rendkívüli felmondás</h3>

<p>Súlyos szerződésszegés esetén bármelyik fél azonnali hatállyal felmondhatja a szerződést.</p>

<h2 id="14.vegyesrendelkezések">14. Vegyes rendelkezések</h2>

<h3 id="14.1.irányadójog">14.1. Irányadó jog</h3>

<p>A szerződésre a magyar jog az irányadó.</p>

<h3 id="14.2.illetékesség">14.2. Illetékesség</h3>

<p>A felek a szerződésből eredő jogviták rendezésére a Pécsi Járásbíróság, illetve hatáskörtől függően a Pécsi Törvényszék illetékességét kötik ki.</p>

<h3 id="14.3.Érvényesség">14.3. Érvényesség</h3>

<p>Ha a szerződés valamely rendelkezése érvénytelen, az a többi rendelkezés érvényességét nem érinti.</p>

<h3 id="14.4.teljesség">14.4. Teljesség</h3>

<p>Jelen szerződés tartalmazza a felek teljes megállapodását, és hatályon kívül helyez minden korábbi szóbeli vagy írásbeli megállapodást.</p>

</body>
</html>

